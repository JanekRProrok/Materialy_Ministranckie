# Szaty ministranckie i kapłańskie

## Sutanna/Sutanela ministrancka

Jest to długa do kostek suknia koloru czerwonego lub zgodnego z kolorem szat liturgicznych danego dnia.

![Źródło: http://www.korbik.com.pl/wp-content/uploads/2015/02/tunika-z-rekawami-540x531.jpg \[dostęp: 28.06.2019\]](.gitbook/assets/sutanela.jpg)

## Sutanna

Jest to długa, szata ze stojącym kołnierzykiem i koloratką.

Kolor sutanny jest związany z miejscem w hierarchii i posiadanym tytułem: białą nosi papież; czerwoną czy też szkarłatną – kardynałowie; fioletową – arcybiskupi, biskupi, infułaci i kanonicy (ale na co dzień mogą też nosić zwykłą, czarną sutannę z obszyciem w odpowiednim kolorze, którą mogą także nosić prezbiterzy noszący godność prałata); prezbiterzy, diakoni i klerycy po obłóczynach – czarną.\
Białą sutannę mogą nosić także wszystkie osoby duchowne w krajach tropikalnych, na podstawie stosownego indultu.

Dawniej każda sutanna musiała mieć przyszyte 33 guziki, co nawiązywało do wieku Chrystusa w trakcie Jego zbawiennej Męki na Krzyżu.

![https://static2.ornaty.net/pol\_pl\_Czarna-zimowa-sutanna-CASS-W-CZ-2543\_1.jpg \[dostęp: 02.12.2019\]](.gitbook/assets/sutannna.jpg)

## Komża

Jest to krótsza szata biała sięgająca do kolan. Jeżeli jest używana sutanna/sutanela ministrancka, komżę zawsze zakładamy na nią.

![Źródło: https://0.allegroimg.com/s512/0116f0/3a31d15e43be9d7c0bbdc2114ed0 \[dostęp: 28.06.2019\]](.gitbook/assets/komża.png)

## Alba

(_alba vestis;_ od łac. _albus_ – biały)

Jest to szata barwy białej, od szyi aż do stóp opadająca, zakładana na sutannę lub strój cywilny. Przewiązuje się ją cingulum.

Symbolizuje łaskę Chrztu świętego.

![Źródło: https://e-religijne.pl/environment/cache/images/0\_0\_productGfx\_22cebd9c76ef0812f7625b76ace01323.jpg \[dostęp: 28.06.2019\]](.gitbook/assets/alba.jpg)

## Cingulum (pasek) <a href="#cingulum" id="cingulum"></a>

Jest to długi sznurek okrągły, często zakończony ozdobnymi frędzlami. Jest on koloru białego lub zgodnego z kolorem szat liturgicznych danego dnia.

Jest symbolem powściągliwości i czystości.

![Źródło: http://www.pietrobon.it/wp-content/uploads/2017/11/cingoli-610-1024x1024.jpg \[dostęp: 28.06.2019\]](.gitbook/assets/cingulum.jpg)

## Humerał

(od łac. _humeri_ – ramiona)

Jest to biała chusta, służąca do zakrywania szyi, ramion i wystającego spod alby stroju cywilnego.\
Dzisiaj praktycznie nie używana, ponieważ większość alb posiada usztywnione kołnierze, jednak w przypadku ich braku nadal używa się humerału. Ponadto w niektórych sanktuariach, ze względów praktycznych i dla ochrony droższych szat przed potem, jest on dalej używany.

![Źródło: http://ministrant.krzyz.org/images/humeral.jpg \[dostęp: 28.06.2019\]](.gitbook/assets/humeral.jpg)

## Stuła

(_stola_)

Jest symbolem świętej władzy kapłańskiej.

![Źródło: https://urbanowiczhaft.pl/wp-content/uploads/2016/09/p\_4\_7\_9\_8\_4798-thickbox\_default-Stula-haftowana-z-wizerunkiem-Sw.-Jana-Pawla-II.jpg \[dostęp: 28.06.2019\]](.gitbook/assets/stuła.jpg)

## Dalmatyka

(_dalmatica_)

Jest to szata diakona.

![Źródło: https://upload.wikimedia.org/wikipedia/commons/thumb/e/ed/Haftowana\_Dalmatyka\_-\_SACROEXPO-2013-06-17.jpg/400px-Haftowana\_Dalmatyka\_-\_SACROEXPO-2013-06-17.jpg \[dostęp: 28.06.2019\]](.gitbook/assets/dalmatyka.jpg)

## Ornat

(łac. _ornatus_ – ubiór)

Jest to ozdobna szata wierzchnia w całości okrywająca kapłana, używana w trakcie Mszy świętej.

![Źródło: http://delectio.pl/environment/cache/images/500\_500\_productGfx\_75b914b0b75686e9fd1649c9b659e0c9.jpg \[dostęp: 28.06.2019\]](.gitbook/assets/ornat.jpg)

![Źródło: https://www.ornaty.net/pol\_pm\_Ornat-rzymski-R518-AZ50-3104\_9.jpg \[dostęp: 28.06.2019\]](.gitbook/assets/ornat\_rzymski.jpg)

## Kapa

(pluwjał, łac. _pallium pluviale_)

Jest to ozdobna szata wierzchnia, stosowana przez kapłana poza Mszą świętą, np. w trakcie nabożeństw lub Oficjum.

![Źródło: https://www.ornaty.net/pol\_pm\_Kapa-rzymska-KT630-C25-141\_4.jpg \[dostęp: 28.06.2019\]](.gitbook/assets/kapa.jpg)

## Welon naramienny

Jest to szeroki pas tkaniny (zwykle przyozdobiony symbolami eucharystycznymi) nakładany na ramiona celebransa przed błogosławieństwem Najświętszym Sakramentem; używany także w czasie procesji przez celebransa niosącego monstrancję.

![Źródło: https://urbanowiczhaft.pl/wp-content/uploads/2016/09/p\_7\_5\_8\_758-thickbox\_default-Welon-haftowany-IHS-z-Klosami.jpg \[dostęp: 28.06.2019\]](.gitbook/assets/welon\_naramienny.jpg)

## Biret

(z łac. _birretum_ – czapeczka)

Jest to sztywne, czworokątne nakrycie głowy duchownych. Ma zazwyczaj trzy rogi (czterorożny biret przysługuje osobom ze stopniem doktora). Kolor biretu jest związany z miejscem w hierarchii i posiadanym tytułem (patrzy [kolory sutann](szaty-ministranckie-i-kaplanskie.md#sutanna)), może być z pomponem lub bez.

![https://static1.ornaty.net/pol\_pm\_Czarny-biret-trojrozny-B-1-506\_1.jpg \[dostęp: 02.12.2019\] ](.gitbook/assets/biret.jpg)

![https://static1.ornaty.net/pol\_pl\_Czerwony-biret-trojrozny-B-7-504\_1.jpg \[dostęp: 02.12.2019\]](.gitbook/assets/biret1.jpg)

## **Piuska**

Jest to mała, okrągła czapeczka, noszona na szczycie głowy przez biskupów i niektóre zakony.

![Źródło: http://static.myvimu.com/photo/63/56263\_m.jpg \[dostęp: 28.06.2019\]](.gitbook/assets/pisuka.jpg)

## Mitra (infuła)

Jest to nakrycie głowy biskupów noszone podczas pełnienia czynności liturgicznych.

Jest symbolem władzy nauczycielskiej biskupa. Dwie części mitry są symbolem Starego i Nowego Testamentu.

![Źródło: https://www.ornaty.net/pol\_pm\_Mitra-M17-G54-6767\_3.jpg \[dostęp: 28.06.2019\]](.gitbook/assets/mitra.jpg)

## **Pastorał** (_baculus pastoralis_)

Jest to laska pasterska wykonana z mniej lub bardziej drogocennego kruszcu, z zakrętem w górze.

Jest symbolem władzy pasterskiej biskupa.

![Źródło: https://upload.wikimedia.org/wikipedia/commons/thumb/3/38/Crosiere\_of\_arcbishop\_Arnold\_II\_of\_Isenburg.jpg/296px-Crosiere\_of\_arcbishop\_Arnold\_II\_of\_Isenburg.jpg \[dostęp: 28.06.2019\]](.gitbook/assets/pastoral.jpg)

## Bibliografia

* Bp. A. J. Nowowiejski, _Ceremonjał Parafialny_, B-cia Detrychowie, Płock 1931
* E. Nübold, E. Stencel, _Przy ołtarzu Pana_, Wydawnictwo Bernardinum, Pelplin 2008
* P. Krzyżewski, ks. J Zjawin, _Mały słownik służby liturgicznej_, Wydawnictwo Święty Wojciech, Poznań 2011
